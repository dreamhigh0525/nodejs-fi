# io.js ja node.js säätiö

Sovinnon tämänhetkinen tila

Viikko sitte Scott Hammond, Joyentin TJ, kutsui io.js:n teknisen ohjausrymän yksityiseen tapaamiseen, missä hän ilmaisi aikomuksensa perustaa node.js säätiö, ja tahtonsa tuoda io.js:n takaisin node.js-projektin pariin.

Vain muutamassa kuukaudessa io.js on kasvanut 23 aktiiviseen ydinjäseneen, useaan työryhmään, 27 lokalisaatiotiimiin, ja onnistuneesti julkaissut laadukasta softaa ripeään tahtiin poikkeuksellisen yhteisön tuella. Kaikki tämä on saavutettu avoimen hallinnon avulla, joka on piristanyt yhteisön ja houkutellut mukaan enemmän avustajia kuin koskaan node.js-projektin historian aikana.

Ainoa mikä voisi vielä parantaa io.js:ää, olisi saada vastaukset node.js:n ja io.js:n eron tulevaisuutta koskeviin kysymyksiin. Toivomme voivamme jättää kaiken tämän taaksemme, mutta emme voi uhrata saavutuksiamme tai periaatteita ja avointa hallintoa joka toi meidät tähän pisteeseen.

Neuvottelut Joyentin kanssa jatkuvat. Kunhan säätiöllä on tekninen hallintomalli, avataan io.js-projektille GitHub issue, jossa keskustellaan ja äänestetään siitä pitäisikö io.js-projektin liittyä jäseneksi. Äänestyksen säännöt noudattavat tähän asti sovittuja hallintomenetelmiä.

Yhteisön kannalta mikään ei ole muuttunut. Lähettäkää edelleen pull requesteja io.js-projektille, liittykää lokalisaatiotiimiin, osallistukaa työryhmiin (streams, website, evankelismi, tracing, build, roadmap), ja jatka io.js omaksumista osaksi sovelluksianne. Me aiomme jatkaa io.js kehittämistä, siitäkin huolimatta että nimi saattaa jonain päivänä vaihtua.

[Alkuperäisestä tekstistä](https://medium.com/@iojs/io-js-and-a-node-js-foundation-4e14699fb7be) käänsi [@iojs-fi](https://github.com/iojs/iojs-fi).
